Ovaj rad bavi se implementacijom računalne igre korištenjem Python modula za pisanje videoigara PyGame i implementacijom objektno-orijentirane baze podataka u sustavu ZODB koja omogućuje spremanje trenutnog stanja igre i najboljeg rezultata. Objektno-orijentirane baze podataka omogućuju spremanje objekata kako se oni ne bi morali ponovno stvarati prilikom ponovnog pokretanja aplikacije. Ovaj pristup omogućio je da se, nakon što igrač napusti igru, u bazu podataka spremaju trenutni nivo, životi i bodovi igrača tako da igrač može nastaviti na istom nivou i s istim brojem bodova i života gdje je stao prije nego što je napustio igru.
